TIME 0:06
jag skiter väl i knyttet
vem fan ska trösta mig?

TIME 0:21
du gick
och jag blev kvar i en nyrenoverad lägenhet
med induktionshäll och treglasfönster
jag sitter på kvällarna och sorterar ditt från mitt
och vårt lägger jag i en särskild hög
för det kommer säkert diskussioner om det senare
du gick

TIME 0:19
du gick
och jag flämtar efter luft i vakuumet
av slocknade ringsignaler från våra vänner
som alltid varit mer dina än mina
två sekunder av lycka när
telefonen piper till och
varnar för låg batterinivå
du gick

TIME 0:23
du gick
och jag söker tröst i gamla brev
du skrev alltid för hand
det är ovanligt nuförtiden
det hänger biobiljetter på kylskåpet
filmerna vi grät till eller skrattade åt eller hatade
tröjor med logotyper och signerade skivor från konserterna vi gick på tillsammans
du gick

TIME 0:12
// och ingen finns som tröstar och håller om mig hårt
// när alla glada minnen är det som känns mest svårt
men jag skiter väl i knyttet
för vem fan ska trösta mig?

TIME 0:27
du gick
och jag känner fortfarande din hud under mina händer
jag ser dina ögon le när jag blundar
och jag hör varje natt
hur du
andas in i H
du andas ut i G#
det är kvinten och tersen i ett E-dur
själv är jag numera fullständigt oharmonisk

TIME 0:20
// och visst jag räknar dagarna som sen du gick har flytt
// för varje dag sen dess blir jag alltmera lik ett knytt
// och vem ska trösta knyttet som sitter där och gråter
// när skruttet gått sin väg för gott och aldrig kommer åter
men jag skiter väl i knyttet
vem fan ska trösta mig?
