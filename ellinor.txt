TIME 00:17
jag flyttade hemifrån
och plötsligt var hon där
med en fullpackad väska
och ett leende
hon var 20, jag var 18
och hon sov där i mitt vardagsrum
i en bäddsoffa med halvtrasig resår
och hennes namn var Ellinor

TIME 00:15
och vi drack te till soluppgången
och vi pratade om livet
politik, filosofi
feminism och Palestina
det var ett liv, en evighet
ifrån en höst till nästa vår
för mig och Ellinor

TIME 00:17
vi gillade båda tjejer
det var nåt vi hade gemensamt
vi spelade Drakar och Demoner
hyrde MovieBox och Terminator 2
och det var nittital
och allting kändes möjligt
men det fanns alltid som ett spår
av vemod hos Ellinor

TIME 00:15.5
och hon skulle alltid överkompensera
vara grabbigast i gänget
starta slagsmål, dricka hembränt
röka på och ligga runt
sånt man gör
när man är ung och vill vara svår
det var rätt typiskt Ellinor

TIME 00:17
vi var för lika
så vi gick varann på nerverna till slut
små bråk blev till stora
så hon packade sin väska och sitt leende
och gick
och plötsligt var det sexton år
sedan jag pratade med Ellinor

TIME 00:21
men en dag ett okänt nummer
"hej, det är Ellinor"
"vem?" frågade jag
för det lät inte som nån jag nånsin mött
så sa hon ett annat namn jag kände
med en annan röst jag kom ihåg
"jag tror att jag förstår" ...
sa jag, "ja, jag är kvinna nu", sa Ellinor

TIME 00:18
och det klickade direkt
det var som åren aldrig gått
vi pratade jobb och relationer
psykologer och hormoner
och vi mindes ett nittital
när ingenting var möjligt
men det kändes som igår
och hon berättade om hur hon valde namnet Ellinor

TIME 00:19
sen ringde vi rätt ofta
varannan vecka eller så
och varje gång så sa vi "snart",
att vi skulle träffas "snart"
men månaderna gick
och en dag var något trasigt i hennes röst
när vi pratat sådär i ett par år
"det är cancer", sa Ellinor

TIME 00:22
sen gick det snabbt
åt helvete för snabbt
cellgifter, metastaser och
"nej jag vill inte att du ser mig såhär"
så en dag lite efter jul var det slut
och nåt av det jag ångrar mest i livet
som ni säkert förstår
är att jag aldrig på riktigt fick träffa Ellinor

TIME 00:21
och nu lämnar jag ibland en blomma
i en minneslund strax utanför Borås
och pratar där en stund om livet
om politik, filosofi
om feminism och Palestina
om det liv, den evighet
ifrån en höst till nästa vår
som det var jag och Ellinor
