TIME 0:29
jag samlar på vykort
gamla vykort från förr i tiden
som någon har köpt, skrivit och skickat,
någon annan har fått, läst och sparat,
någon tredje har rensat ut, paketerat och skänkt
till en second hand butik i någon gentrifierad del av någon stad
och jag har upptäckt
att allt var så mycket vackrare förr i tiden

TIME 0:11
alltså inte själva vykorten
det var mest kyrkor, torg och rådhus
utan människorna
människorna var så mycket vackrare förr i tiden

TIME 0:10
alltså nu var det ju inga människor på korten
men jag vet det ändå
för människor skrev så mycket vackrare förr i tiden

TIME 0:12.5
alltså inte så att själva handstilen var särskilt fin
den var oftast spretig och svår att läsa
men människor skrev så mycket vackert förr i tiden

TIME 0:09.5
mitt vackraste kort är ovanligt fult
en gråtung järnvägsstation 1907 någonstans i skåne
och det lyder

TIME 0:17
"En hjärtlig hälsning skickas härmed med stort tack
för senastvarande sammankomst, med förhoppning om
snart återseende. En kär tanke skickas även till
Margit och Olle. Potatisen tog sig bra förra hösten
och Hugo han dog den dog den 6 oktober"

TIME 0:13
tack hugo för ditt liv och tack ännu mer för din död
och för att någon valde att nämna dig
sådär i förbifarten
på ett vykort med en järnvägsstation i skåne

TIME 0:14
var du älskad hugo
eller tyckte folket i byn att det var skönt när du försvann
blev du gammal hugo
och kunde du minnas hur det var när du var ung
nån gång på artonhundratalet

TIME 0:17
jag minns hur det var när jag var ung
det var nån gång på nittonhundratalet
jag hade långt hårdrockshår
och jag och min vän vi pratade tills solen gick upp i november
och sen bjöd jag på te

TIME 0:15
allt var grönare då
skogen var grönare
gräset var grönare
jag var ny och oförstörd
-
och vi var så mycket vackrare förr i tiden
precis som hugo

